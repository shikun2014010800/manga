古文苑序
古文苑者唐人所編史傳所不載文選所不録之文也
歌詩賦頌書狀勅啓銘記雜文為體二十有一為萹二
百六十有四附入者七始於周宣石皷文終於齊永明
之倡和上下一千三百年間世道之升降風俗之醇漓
政治之得失人才之髙下於此而槩見之可謂萃衆作
之英華擅文人之巨偉也至别而觀之如岐陽蒐狩實
肇中興之羙勒石紀功詞章渾厚足以補詩雅之遺佚
