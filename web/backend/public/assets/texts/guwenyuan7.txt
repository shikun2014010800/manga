泗水碑銘鋪揚興王之盛叙功攷徳表裏名實足以續
閎散之芳烈揚子雲倣虞作箴官箴王闕所以輔正心
術警戒㡬㣲殆與聖賢盤盂几杖之銘爭光千古有國
家者宜保之以為龜鑑所謂傑然詩書之後詎容徒以
文章論哉世代隃邈遺文彫耗若昔賢所欲輿致太學
以助講切之真蹟今既不可復得而浮磬之刻蔚宗之
注與隋唐藝文目録所載諸家文集亦淪落十九莫可
尋訪千載而下學者得以想像細繹古人述作之懿者
